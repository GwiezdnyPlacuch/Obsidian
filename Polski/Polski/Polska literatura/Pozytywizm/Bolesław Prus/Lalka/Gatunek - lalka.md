*Lalkę* uważa się za najwybitniejsze osiągnięcie polskiej prozy dojrzałego realizmu, zwanego też realizmem krytycznym. Terminem tym określa się dzieła późnego pozytywizmu, pozbawione tendencyjności charakterystycznej dla wcześniejszej prozy (np. pozytywistycznych nowel). Utwory tego nurtu ukazują rzeczywistość w sposób pogłębiony, kładą nacisk na prawdę psychologiczną postaci oraz obiektywizm obrazu świata. *Lalka* to zatem [[Powieść realistyczna i społeczno-obyczajowa|powieść społeczno-obyczajowa]] przedstawiająca polskie społeczeństwo końca lat 70 XIX w. Ze względu na oryginalne, wnikliwe analizy przeżyć i emocji bohaterów jest też wybitną [[Powieść psychologiczna|powieścią psychologiczną]] zawierającą analizę zjawiska, które można nazwać miłosną obsesją czy miłosnym opętaniem.