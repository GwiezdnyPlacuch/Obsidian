Początkowo *Lalka* była publikowana w odcinkach w warszawskim *kurierze Codziennym* (1887-1889), Prus pisał ją na bieżąco. Wydanie książkowe ukazało się w 1890 r. Pomysł fabuły autor zaczerpnął z notatki prasowej o procesie młodej kobiety oskarżonej o kradzież lalki. Kobieta została uniewinniona na podstawie zeznań sprzedawcy, który potwierdził, że kupiła zabawkę w jego sklepie. Nawiązując do tej anegdoty, Prus zatytułował swoje dzieło *Lalka*, choć przyznawał, że do jego treści bardziej pasowałby tytuł *Trzy pokolenia*.