- samotność poety - tematem wiersza jest przeciwstawianie poety - podmiotu mówiącego wiersza - otaczającemu go światu. Odmienność i wyjątkowość bohatera ujawniły się już w chwili narodzin i naznaczyły całe jego życie, które przypomina samotną wędrówkę. Okoliczności narodzin zostały opisane przez analogię do narodzin Jezusa. Podmiot utworu twierdzi, ze w polskiej poezji opanowanej przez epigonów wielkich romantyków, którzy już odeszli, nie oczekiwano pojawienia się poety tak odmiennego od poprzedników, a w związku z tym - niezrozumiałego. Kultura przypomina jałową pustynię, zapełnioną przez tłum bezrefleksyjnych entuzjastów przeszłości.
- poezja jako zapis osobistego doświadczenia egzystencjalnego - kierujący się wyłączenie własną moralną i artystyczną intuicją bohater tworzy poezję będącą niezwykle osobistym pamiętnikiem artysty - być może błędnym czy szalonym, ale dotyczącym realnego życia. Jego poetyckie wypowiedzi - nawet jeśli są niepoprawnie zaadresowane - ostatecznie dotrą do tego, kto na nie czeka.
- poezja dla przyszłych odbiorców - poezję Norwida doceni czytelnik z dalekiej przyszłości - nie syn, lecz wnuk. Będzie się on różnił od współczesnego poecie odbiorcy, tak jak widzowie rzymskich igrzysk różnili się od Rzymian przemienionych przez chrześcijaństwo. Ów przyszły czytelnik wspomni poetę wtedy, gdy zostanie po nim tylko pismo, wieczny pomnik jego twórczości.