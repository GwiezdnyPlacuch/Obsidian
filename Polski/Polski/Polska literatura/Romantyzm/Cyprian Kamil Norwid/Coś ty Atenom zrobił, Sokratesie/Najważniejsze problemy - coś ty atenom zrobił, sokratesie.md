- jednostka a społeczeństwo - poeta zachęca w wierszu do refleksji nad losami wybitnych jednostek. Sokrates, Dante Alighieri, Krzysztof Kolumb, Tadeusz Kościuszko, Napoleon to przykłady geniuszy, którzy za życia zostali odrzuceni. Po śmierci zaś nie zaznali spokoju, bo miasta i kraje, które ich wcześniej prześladowały, później rywalizowały o to, gdzie spoczną ich sławne prochy. Urwana strofa kończąca część pierwszą sugeruje, że być może podobny los spotka Mickiewicza. Stwierdzenie, że czas otwarcia grobu i zrozumienia prawdziwych rozmiarów straty, jaką była śmierć wieszcza, jeszcze nie nadszedł, staje się punktem wyjścia do ogólnej refleksji w drugiej części utworu.
  Podmiot mówiący zauważa, że wielcy ludzie często pozostają niezrozumiani przez im współczesnych, a za duchową niezależność płacą wysoką cenę: zostają otruci jak Sokrates, wygnani z ojczyzny jak Dante i Mickiewicz lub uwięzieni jak Napoleon. Nawiązanie do wizji Chrystusa przybitego do krzyża pozwala sformułować poecie ogólną prawdę. Otrucie, wygnanie, zakucie w kajdany, skazanie na tułaczkę - sen tych cierpień, tak jak w wypadku odkupicielskiej męki Chrystusa, ujawnia się dopiero w perspektywie dalszej przyszłości.