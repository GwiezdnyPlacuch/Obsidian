W wierszu można wyodrębnić trzy części. Strofy I-VI opowiadają o ostatniej wizycie Norwida u Chopina na krótko przed śmiercią pianisty i opisują jego muzykę. W strofie VII Norwid przedstawia swoją filozofię sztuki, w której idealne dzieło łączy w sobie piękno, prawdę i dobro. Strofy VIII-X mówią o tym, że choć ideał symbolizowany przez fortepian Chopina pozornie został poniżony, upadek tylko potwierdził jego doskonałość. Paradoks ten został wyrażony za pomocą oksymoronu *sięgnąć bruku*, w którym *bruk* kojarzy się z czymś położonym na dole, niskim, pospolitym, zbrukanym, natomiast określenie sięgnąć wyraźnie sugeruje kierunek wzwyż, wywyższenie.