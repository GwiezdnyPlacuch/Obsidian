- **ideał sztuka narodowej i uniwersalnej** - Norwid przekonuje, że wielkość sztuki Chopina polegała na scaleniu sztuki antycznej z tradycji narodową, wartości czysto rodzimych z uniwersalnymi. W kompozycjach Chopina poeta dostrzegał ideał polskości, artystyczny wyraz *złoto-pszczołej* krainy *przemienionych kołodziejów* a więc takiej, która nie wyrzeka się historycznego dziedzictwa (symbolizowanego przez Piasta Kołodzieja), ale je przekształca.
- **filozofia sztuki** - Zdaniem Norwida idealne dzieło łączy w sobie piękno, prawdę i dobro. Taka jedność została osiągnięta przez Chrystusa, którego zbawcza misja zakończyła się słowami *Consummatum est* (łac. Wypełniło się). Powstanie nowego arcydzieła zawsze spotyka się z oporem rzeczywistości, ponieważ ludzki świat jest skażony ułomnością. Brak ten stanowi jednocześnie czynnik nieustannego rozwoju, symbolizowanego przez kłos, który osiągnąwszy dojrzałość, rozsypuje się i rozsiewa ziarna, zarodki nowych plonów. Utwory wielkich artystów przemieniają to, co ułomne, w idealną pełnię, tak jak ziarno przemienia się w chleb, a ten - w hostię. Mimo, że ideał symbolizowany przez fortepian Chopina został poniżony, nie naruszyło to jego doskonałości. Wyrzucając instrument na bruk, żołnierze rosyjscy - reprezentanci odwiecznych praw rzeczywistości, które każde nowe arcydzieło przyjmuje wrogo, jak gdyby mszcząc się na nim za własną niedoskonałość - w istocie potwierdzili wielkość muzyki Chopina. To, co wydawało się zwycięstwem brutalnego świata nad doskonałą sztuką, okazuje się w istocie jej triumfem - w przyszłości. Podmiot mówiący, świadomy praw rządzących losami arcydzieła oraz historią ich odbioru, wie, że *sięgniecie bruku* nie oznacza klęski Chopinowskiej muzyki, ale początek jej nieśmiertelności.