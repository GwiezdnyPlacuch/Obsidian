Fabuła *Zemsty* (1833 r.) jest osnuta na prawdziwej historii z XVII w., którą Fredro przeczytał, porządkując papiery po poprzednich właścicielach zamku. Były to akta procesowe dokumentujące przebieg sporu między dwoma szlachcicami, którzy zamieszkiwali zamek. Spór sąsiedzki trafił przed trybunał, gdy jeden z właścicieli chciał zamurować dziurę w dzielącym ich murze, a drugi mu to uniemożliwiał. Konflikt szczęśliwie zakończył się małżeństwem z obu rodów.