- **wygnanie losem człowieka** - poeta wprowadził do utworu popularną w polskim romantyzmie postać wygnańca, przed którym zamknięta została droga powrotu w rodzinne strony. Odwołał się w ten sposób nie tylko do obrazu emigranta (który wcześniej pojawiał się w [[Sonety krymskie|sonetach krymskich]] Mickiewicza), lecz także do chrześcijańskiej wizji człowieka wygnanego z raju, który wszędzie czuje się obcy. Dlatego też w ostatnich strofach podmiot mówiący stwierdza, że cierpienie spowodowane samotnością i poczuciem małości człowieka wobec ogromu świata jest wspólne wszystkim ludziom. Jednak zarówno natura ze swoimi cudami, jak i podziwiająca je ludzkość, będą trwały dalej.