- **tęsknota** - głównym motywem utworu jest tytułowa rozłąka dwojga bohaterów. Podmiot mówiący cierpi z powodu rozstania, a powracające wspomnienia podsycają jego tęsknotę. Podstawową zasadą kompozycyjną wiersza jest kontrast pomiędzy widokami oglądanymi przez podmiot i jego ukochaną. Skaliste szczyty, jeziora różnią się od zwykłych obrazków, które je otaczają na co dzień (ogródek, domek, kwiaty). Są na tyle odmienne, że adresatka nie byłaby w stanie wyobrazić sobie alpejskiego pejzażu - w przeciwieństwo do podmiotu, który widzi oczyma duszy każdy najdrobniejsze szczegół jej świata. W wierszu natura jest stanem duszy podmiotu.
- **odmienność poetyckiej wizji świata** - dystans między bohaterami, tytułowe rozłączenie, nie wynika wyłącznie z dzielącej ich fizycznej odległości. Podmiot mówiący nie jest zwykłym człowiekiem, lecz poetą. Swojskie miejsca, w których łatwo potrafi sobie wyobrazić bohaterkę, zostają przeciwstawione oglądanym tylko przez niego krajobrazem alpejskim, dodatkowo przetworzonym przez wyobraźnię artysty. To jego poetycka wrażliwość sprawia, że jezioro staje się zwalonym na ziemię niebem. Jednocześnie dzięki niej dystans między bohaterami zostaje zniwelowany - wiersz zamyka obraz dwóch śpiewających słowików, których tęsknota staje się źródłem piękna.