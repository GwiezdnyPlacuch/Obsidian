Osobliwością wiersza jest dwoisty status podmiotu mówiącego. Początkowe strofy wygłasza zwykły człowiek, który żegna się ze światem i najbliższymi, dokonuje rozrachunku z własnym życiem. Zwraca się do przyjaciół z typowymi dla testamentu prośbami i poleceniami (dotyczącymi pogrzebu). Jednak, w zakończeniu przemawia jak wieszcz i prorok. Mówiąc o tym, co się stanie po jego śmierci, stosuje czas przyszły, a także - dla podkreślenia pewności swego proroctwa - formę dokonaną.