W monologu wygłoszonym na szczycie Mont Blanc (który jest odpowiednikiem Wielkiej Improwizacji z III cz. Dziadów) Kordian - tak jak Mickiewiczowski Konrad - odwołuje się do idei ofiary. Bohater Słowackiego nie wierzy jednak w ponadnaturalną sprawiedliwość i nie chce czekać na boską interwencję. Wzywa Polaków do politycznego i militarnego czynu. Arnold Winkelried był legendarnym - i najprawdopodobniej fikcyjnym - średniowiecznym bohaterem szwajcarskim z okresu walk przeciwko Habsburgom. W bitwie pod Sempach w 1386 r. miał rzekomo rzucić się samotnie do walki z okrzykiem *Droga do wolności!* i przyjąć na siebie ciosy przeciwników, tworząc w ten sposób wyłom w szeregach wroga i umożliwiając rodakom zwycięstwo.

##### Jak Kordian wdrażał ideę winkelriedyzmu w życie?
Podczas spisku koronacyjnego Kordian próbuje przekonać zebranych do pomysłu zamachu na cara Mikołaja I - nowego króla Polski. Gdy jego pomysł upada w głosowaniu, Kordian postanawia samotnie wykonać zadanie.

Kordian ostatecznie nie dorasta do roli Winkelrieda. Jego drogę zastępują Strach i Imaginacja - wytwory jego wyobraźni. Przegrywa wewnętrzną walkę i mdleje przed komnatą cara.

Pomysł indywidualnej walki ostatecznie krytykuje sam Słowacki. W szpitalu dla obłąkanych Doktor (Szatan) przedstawia Kordianowi dwóch szaleńców - pacjenta udającego krzyż Chrystusa i Atlasa - podtrzymującego niebo. Szatan pokazuje nieracjonalność obu zachowań.
