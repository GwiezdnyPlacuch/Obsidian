- **miłość romantyczna** - Mickiewicz zawarł w dramacie koncepcje miłości romantycznej jako siły transcendentnej. Miłość w tym ujęciu jest najważniejszym doświadczeniem egzystencjalnym człowieka. Przenosi go w inny świat, otwiera wzrok, uwalnia jego autentyczne "ja".
- **wyższość prawd serca nad rozumem** - poeta przekonuje, że poznanie intuicyjne jest doskonalsze od zdroworozsądkowego. Gustaw i dzieci (szczere i naiwne, nieskażone społecznymi przesądami) wierzą, że w robaczkach świętojańskich, ćmach i kołatkach mogą być zaklęte pokutujące dusze. Wiedza racjonalna jest martwa - jedynie ludowe zasady moralne i związane z nimi obrzędy (np. dziady) opierają się na prawdach żywych. Zgodnie z ludową moralnością dusza zakochanego musi po śmierci towarzyszyć ukochanej osobie, dopóki i ona nie umrze. Dopiero wówczas połączą się w raju.
- **bohater romantyczny** - Gustaw jest wzorcowym przykładem bohatera romantycznego: nieszczęśliwie zakochany, nadwrażliwy, egzaltowany, czasami zachowuje się jak szaleniec, popełnia samobójstwo. To postać tajemnicza i trudno jednoznacznie określić sposób jej istnienia - pustelnik, samobójca, dawny uczeń księdza, upiór, porzucony kochanek