*Reduta Ordona* jest wierszem batalistycznym opowiadającym o zmaganiach na polu walki. Podmiot mówiący, adiutant polskiego generała, zdaje relację z epizodu z powstania listopadowego - obrony i zagłady reduty na Woli. We fragmentach, które nie dotyczą bezpośrednio bitwy, podmiot mówiący przedstawia swoje poglądy na naturę despotyzmu carskiego oraz wychwala odwagę i męstwo Polaków, którzy zbuntowali się przeciwko tyranowi.