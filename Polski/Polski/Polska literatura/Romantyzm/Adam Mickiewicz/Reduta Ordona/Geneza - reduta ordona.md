Utwór powstał w 1832 r. w czasie pobytu Adama Mickiewicza w Dreźnie. Po upadku powstania listopadowego masowo przybywali tam uchodźcy z Królestwa Polskiego. Pod wpływem opowieści uczestników walk (w tym przyjaciela Mickiewicza Stefana Garczyńskiego), poeta postanowił opisać w wierszu bohaterską śmierć Juliusza Konstantego Ordona, powstańca, który wysadził redutę na Woli tuż pod zdobyciu jej przez Rosjan. Jak się później okazało, Ordon przeżył wybuch, ale na zawsze przeszedł do historii jako wzór mężnego żołnierza i patrioty.