- romantyczny światopogląd - *Dziady, cz II* można potraktować jak manifest romantycznego światopoglądu poety. Z fascynacją folklorem i przekonaniem o wyższości uczuć nad rozumem wiążą się główne problemy poruszone w utworze. Poeta podziela wiarę ludu, że nie istnieje wyraźna granica między światem żywych i umarłych, rzeczywistością nadprzyrodzoną i ziemską. Wyrazem tej idei jest obrzęd dziadów. Mickiewicz wiernie oddał w dramacie jego charakter: nastrój grozy, elementy magiczne, hierarchizację duchów ze względu na popełnione grzechy. Zjawy wygłaszają pouczenia moralne, a w zamian otrzymują poczęstunek oznaczający symboliczne odpuszczenie win.
- ludowa moralność - Opiera się na prawach serca i intuicji. Według ludu każda wina musi pociągać za sobą karę przed którą nie chroni nawet śmierć. Aby zasłużyć na zbawienie, trzeba osiągnąć pełnie człowieczeństwa, poznać nie tylko radość i szczęście, lecz także cierpienie i gorycz. Niebo jest zamknięte również dla tych, którzy żyli wyłącznie dla siebie. Duchy lekkie mają jednak szansę dostąpienie zbawienia - dzięki spełnieniu ich próśb doświadczą wszystkich aspektów życia. Na wieczne potępienie zasługują ci, którzy byli bezwzględni i okrutni wobec bliźnich.