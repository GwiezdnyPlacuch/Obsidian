Świteź jest modelowym przykładem romantycznego sposobu widzenia rzeczywistości. Za najważniejszą siłę działającą w świecie uznano naturę - jej znaki mogą odczytać, i zrozumieć tylko ci, którzy wierzą w istnienie zjawisk nadprzyrodzonych oraz wyższość uczuć nad rozumem, czyli przede wszystkim prosty lud i poeci. Historia opowiedziana przez dziewczynę-widmo ilustruje prawdę moralną trudną do zaakceptowania dla tych, którzy kierują się zdrowym rozsądkiem. Bóg zabija niewinne kobiety i dzieci, aby oszczędzić im pohańbienia. Wprawdzie później giną również najeźdźcy, lecz nie przywróci to ofiarom życia. Dla ludu i narratora takie rozwiązanie jest jednak sprawiedliwe, zgodne z surowymi prawami natury. W utworze pojawia się także charakterystyczny dla romantyzmu historyzm, czyli nawiązania do przeszłości, zwłaszcza średniowiecza