Utwór składa się z czterowersowych strof zbudowanych z przeplatających się wersów jedenasto- i ośmiogłoskowych krzyżowo zrymowanych (abab). Ta regularna budowa nadaje balladzie monotonny rytm, ożywiany przerzutniami, zdaniami wykrzyknikowymi i pytającymi, wykrzyknikami oraz licznymi wypowiedziami bohaterów. Język utworu jest prosty i bardzo plastyczny. Pojawiają się w nim prowincjonalizmy i zdrobnienia. Dla stylu ballady charakterystyczne są epitety i porównania, obrazy poetyckie odwołujące się do potocznych doświadczeń, nastrój tajemniczości i grozy.