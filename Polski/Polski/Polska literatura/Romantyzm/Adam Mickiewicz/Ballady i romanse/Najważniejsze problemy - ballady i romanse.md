*Ballady i romanse* są manifestem romantycznego światopoglądu i konwencji literackiej. Nowatorstwo tych utworów polega na:
- ukazaniu wyższości uczuć nad rozumem, czyli odrzucenia światopoglądu oświeceniowego;
- szukaniu inspiracji w folklorze (motywy winy i kary, odkupienia za grzechy; wierzenia, bohaterowie);
- uznaniu natury za główną siłę działającą w świecie i jej praw za nadrzędne wobec reguł i zasad tworzonych przez ludzi;
- przyjęciu zasad ludowej moralności;
- łączeniu fantastyki i realności - przenikaniu się światów metafizycznego i realnego;
- kreowaniu nastroju niezwykłości, strachu, niepewności;
- wprowadzeniu nowego typu krajobrazu: dzikiego, tajemniczego, niepokojącego;
- naśladowaniu stylu pieśni ludowej (proste słownictwo i nieskomplikowana składnia, liczne powtórzenia i paralelizmy, śpiewność, melodyjność)