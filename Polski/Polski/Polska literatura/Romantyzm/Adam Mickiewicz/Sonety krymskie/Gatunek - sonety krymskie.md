Do przedstawienia egzotyki krymskiego pejzażu i związanych z nim refleksji poeta sięgnął po kunsztowną formę sonetu, gatunku mającego wielką tradycję (Dante, Petrarka, Sęp Szarzyńskie), choć związanego raczej z tematyką miłosną. Poeta zmodyfikował uporządkowaną formę utworu (4+4+3+3 wersy, pierwsza część opisowa, druga refleksyjna): nie przestrzegał ściśle podziału na część opisową i refleksyjną, do niektórych sonetów wprowadził dialogi, tworząc scenki dramatyczne, w *Widoku gór ze stepów Kozłowa* dołożył dodatkowe dwa wersy.