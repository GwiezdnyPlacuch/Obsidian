- Kompozycja utworu jest niejednorodna. Akt I wypełniają sceny dramatyczne, ale do dzieła należy też wierszowany epicki *Ustęp* (składający się z sześciu osobno zatytułowanych utworów) oraz dołączony do niego wiersz *Do przyjaciół Moskali*. W dramacie dialogi przeplatają się z monologami mającymi charakter odrębnych wypowiedzi lirycznych lub epickich opowieści.
- Język dzieła jest zróżnicowany - obok rozmów prowadzonych w stylu potocznym (sceny więzienne) w utworze można znaleźć wiele fragmentów patetycznych. Istotną rolę odgrywają wtręty obcojęzyczne, które charakteryzują osoby dramatu (wieloma językami mówi Duch, czyli szatan; zwroty francuskie wtrąca nieustannie kosmopolita Senator)