Jednym z przejawów chłopomanii były małżeństwa artystów i psarzy z mieszkankami wsi, m.in. poety i dramatopisarza Lucjana Rydla z Jadwigą z Bronowic. Ich wesele odbyło się 20 listopada 1900 r. w rodzinnej wsi panny młodej, w domu jej starszej siostry ożenionej z malarzem Włodzimierzem Tetmarejem, bratem poety Kazimierza Przerwy-Tetmareja. Zaproszony na uroczystość Stanisław Wyspiański wiernie sportretował uczestników wesela, tworząc zbiorowy portret polskiego społeczeństwa przełomu wieków o wymiarze symbolicznym.