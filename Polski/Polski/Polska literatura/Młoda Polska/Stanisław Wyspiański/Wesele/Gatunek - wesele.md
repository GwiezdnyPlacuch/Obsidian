*Wesele* jest dramatem synkretycznym. W akcie I autor nie wykracza poza konwencję komedii obyczajowej. Konstrukcja tej części przypomina jasełka i szopki, dla których charakterystyczne jest nagromadzenie krótkich, luźno ze sobą powiązanych scenek i epizodów. W aktach II i III Wyspiański wykorzystał formę gatunkową dramatu symbolicznego, którą cechuje ukazywanie rzeczywistości za pomocą symboli, aluzji, metaforycznych obrazów, fantastycznych wizji. W sztukach tego typu ważną rolę odgrywa nastrój, ukazywanie świata na granicy jawy i snu, unikalne dosłowności. Wesele nawiązuje też do tradycji wielkich romantycznych dramatów narodowych - ukazuje stan ducha Polaków w perspektywie historycznej i metafizycznej, diagnozuje problemy, z którymi zmaga się naród, rozprawia się z narodową mitologią.