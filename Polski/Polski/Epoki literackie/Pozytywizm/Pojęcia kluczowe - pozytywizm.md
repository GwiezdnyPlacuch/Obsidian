### Praca organiczna i praca u podstaw
Najważniejszym postulatem pozytywistów było skoncentrowanie się na wzmocnieniu więzi społecznych i wszechstronnym rozwoju ziem polskich. Dlatego angażowali się w upowszechnianiu oświaty, dążyli do podniesienia poziomu nauki i techniki, zakładali ochronki dla sierot i stowarzyszenia filantropijne. Za szczególnie istotną uważali pracę u podstaw, czyli realizowany przez warstwy uprzywilejowane (zwłaszcza inteligencję i duchowieństwo) program alfabetyzacji ludu, służący podniesieniu poziomu życia najuboższych, oraz pracę organiczną na rzecz rozwoju gospodarczego kraju.

- **Praca u podstaw** – praca natury oświatowej nad podniesieniem poziomu życia przede wszystkim chłopów
- **Praca organiczna** – działanie na rzecz rozwoju gospodarczego ludności z ziem polskich. Pozytywiści uważali, że społeczeństwo przypomina żywy organizm – tak jak dla właściwego funkcjonowania organizmu niezbędne jest zdrowie wszystkich organów, tak dla dobra społeczeństwa potrzebny jest równomierny rozwój wszystkich jego warstw i dziedzin życia.

Przykłady w utworach:
- 

### Emancypacja kobiet
Jednym z najważniejszych problemów społecznych było zdaniem pozytywistów - emancypacja kobiet, a zwłaszcza możliwość podejmowania przez nie pracy zawodowej. Arystokratki i zubożałe szlachcianki nie były przygotowane do samodzielnego życia na własny rachunek bez męskiej opieki. Uczono je gry na fortepianie, konwersowania z gośćmi, tańców, ale nie umiejętności niezbędnych do podjęcia pracy zawodowej gwarantującej im finansową niezależność i równouprawnienie

Przykłady w utworach:
- 

### Asymilacja Żydów
Ziemie polskie stanowiły największe w Europie skupisko Żydów, działających głównie na polu rzemiosła, przemysłu i handlu. Większość z nich zachowała odrębne zwyczaje, religię i język. Wywoływało to konflikty oraz narastanie wzajemnej nieufności i niechęci. Aby rozwiązać rosnący problem antysemityzmu, pozytywiści postulowali asymilację Żydów, czyli stopniowe przyjmowanie przez nich kultury i języka polskiej większości, z zachowaniem odrębności wyznania.

Przykłady w utworach:
- 

### Ewolucjonizm
Ewolucjonizm w naukach społecznych jest zbiorem teorii, który opisuje proces rozwoju społeczeństwa. Pogląd ten zakłada, że postęp dokonuje się w sposób ciągły, stopniowy i jednokierunkowy. W czasie jego trwania ludzkość znajduje się w różnych punktach oraz przechodzi przez rozmaite etapy. To właśnie one stanowią najlepsze potwierdzenie rozwoju i pozwalają badać ten proces.

Najważniejszym celem zwolenników ewolucjonizmu w naukach społecznych było poszukiwanie uniwersalnych praw, które mogłyby pomóc w opisaniu rozwoju ludzkości. Z tego powodu kierunek ten był ahistoryczny – nie poświęcał zbyt wiele uwagi „wydarzeniom lokalnym” (bitwy, protesty itp.), lecz poszukiwał uogólnień, jakie mogłyby zostać przeniesione na ogół tego procesu. Historie poszczególnych narodów służyły więc jako baza do budowania najbardziej uniwersalnego modelu ewolucji ludzkości.

Ewolucjonizm zakładał także, że obszar działalności człowieka podlega tym samym prawom co przyroda. Doprowadziło to do wyeliminowania wszelkiego przypadku oraz odrzucenia interwencji bytów nadprzyrodzonych.

Ewolucjoniści głosili również powszechność i wszechobecność zmiany. **Zgodnie z ich poglądami – wszystko podlegało temu procesowi**. Natomiast za czynniki odporne na to zjawisko uważali oni pewne specyficzne cechy ludzkiej natury (np. pragnienie przeżycia, ale także charakterystyczne przymioty danych narodów itp.). Samą zmianę postrzegali ewolucjoniści jako tożsamą z postępem i ukierunkowaną na przechodzenie od stadiów niższych do wyższych.

Przedstawicielem ewolucjonizmu był **Karol Darwin, Herbert Spencer**.

Przykłady w utworach:
- 
