#### Dekadentyzm
Postawa charakterystyczna dla człowieka przełomu XIX i XX wieku cechująca się **skrajnym pesymizmem**, poczuciem schyłkowości kultury, przeświadczeniem, że nic nie może uratować ginącego świata. **Perspektywa nieuchronnego końca rodziła znużenie, zobojętnienie i bierność, przekonanie o niemocy, świadomość kryzysu wszelkich wartości, w tym również etycznych.**

Przykłady w utworach:
- 

#### Sztuka dla sztuki
**Sztuka nie musi pełnić funkcji użytkowej ani nawet być zrozumiała**. Powinna skupiać się sama na sobie i przedstawiać odczucia artysty, który staje się wyrazicielem tego, co nie jest dostępne powszechnemu odbiorcy.

Przykłady w utworach:
- 

#### Chłopomania
Chłopomania miała swoje źródło w **romantycznej fascynacji ludem**, jego wierzeniami, obyczajami, systemem wartości. Uwidoczniło się przekonanie, że **chłopi i kultura ludowa przechowują najcenniejsze cechy narodowe**. Fascynacja wsią, pierwotną siłą chłopa, jego głębokim związkiem z naturą była pomysłem na to, jak przezwyciężyć dekadencki pesymizm.
Popularne stały się podróże artystów w rejony pozamiejskie. W literaturze **przedstawiano życie wiejskie społeczności, cłopską mentalność i obyczaje**, a w sztuce powstał **styl zakopiański**.

Przykłady w utworach:
- 

#### Fin de siècle
Francuski termin oznacza dosłownie „koniec wieku” i jest odniesieniem do panującego u części myślicieli i twórców sztuki w Europie Zachodniej pod koniec XIX przeświadczeniu o zbliżającym się schyłku kultury. Człowiek tak jest zależny od natury, że w istocie staje się jej igraszką. By się wyzwolić, należy dobrowolnie wyzbyć się pragnień, przestać walczyć z tym, co jest nieuniknione. Zarówno **pesymistyczna ocena stanu rzeczy, jak i melancholijna bierność,** stanowiąca na nią odpowiedź, objawiły się w ówczesnej literaturze, jak i sztukach wizualnych.

Przykłady w utworach:
- 

#### Symbolizm
Nurt w sztuce głoszący, że **niewyrażalne można oddac za pomocą symbolu**, który pomaga w dotarciu do terenów niedostępnych poznaniu rozumowemu, w przeniknięciu do bytu widocznego.
W literaturze obecny jest w utworach mających wyrazić "stan duszy", widoczny w zastosowaniu języka aluzyjnego, wieloznaczeności oraz w muzycznym ukształtowaniu wypowiedzi (instrumentacja głoskowa) wydobywającym dodatkowe sensy

Przykłady w utworach:
- Jan Kasprowicz Krzak dzikiej róży w Ciemnych Smreczynach