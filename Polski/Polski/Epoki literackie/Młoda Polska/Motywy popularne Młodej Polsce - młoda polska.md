#### Artysta
Był przedstawiany jako dekadent, jednostka wybitna, obdarzona geniuszem, wrażliwością, nierozumiana przez otoczenie, ale też niedbająca o akceptację. Manifestował swoją odrębność na różne sposoby (strój, skandale, pogarda dla wartości mieszczańskich). Ratunku przed poczuciem bezsensu szukał w sztuce, alkoholu, erotycznych doznaniach.

Przykłady w utworach:
- Kazimierz Przerwa-Tetmajer Eviva l-arte

#### Śmierć
Zainteresowanie nią wyrastało z postawy dekadenckiej - śmierć lub buddyjska nirwana mogły zakończyć odczuwanie doczesnego bólu istnienia. Motyw śmierci łączy się z ogólnym odczuwaniem przygnębienia i smutku

Przykłady w utworach:
- Leopold Staff Deszcz Jesienny
- Jan Kasprowicz Krzak dzikiej róży w Ciemnych Smreczynach

#### Wieś
Przestrzeń przedstawiana jako opozycyjna wobec miasta - przyjazna człowiekowi, ale wymagająca wielkiego wysiłku (np. praca na roli), wolna od zepsucia wielkomiejskiego, lecz zmagająca się z własnymi problemami (konflikty z dworem, spory wewnętrzne). Powierzchowna fascynacja wsią objawiła się jako [[Pojęcia kluczowe - młoda polska||chłopomania]].

Przykłady w utworach:
- Władysław Stanisław Reymont Chłopi
- Stanisław Wyspiański Wesele

#### Sprawy kraju
Po okreskie pozornej stabilizacji modersnityczne pokolenie zrozumiało, że byt narodowy został poważnie zagrożony, toteż naczelnym zadaniem stało się jego ratowanie. Dlatego powstały w epoce utwory stanowiące rozrachunek z przyczynami narodowych klęsk. Twórcy opisywali warunki życia prostego ludu oraz coraz liczniejszego proletariatu miejskiego.

Przykłady w utworach:
- Stanisław Wyspiański Wesele
- Władysław Stanisław Reymont Chłopi
- Stefan Żeromski Ludzie bezdomni

#### Miłość
Ukazywana zwykle poprzez jej askept biologiczny (popęd, instynkt, pożądanie). Dla dekadentów była źródłem ucieczki od bólu istnienia. Determinowała postępowanie bohaterów. 

Przykłady w utworach:
- Kazimierz Przerwa-Tetmajer Lubię, kiedy kobieta...

#### Szatan
W literaturze młodopolskiej nabiera cech dekadenta - jest pogrążony w smutku, bierny, bezsilny, niekiedy przerażony tym, co mimowolnie robi lub buntownika skrywającego wewnątrz swoje prawdziwe oblicze.

Przykłady w utworach:
- Leopold Staff Deszcz jesienny

#### Natura
Fascynacja naturą objawiała się w utworach w opisach tatrzańskiego krajobrazu. Górska przyroda zachwycała artystów pięknem, majestatem, pierwotną dzikością. Przynosiła ukojenie zagubionej i pełnej zwątpienia duszy. Była źródłem przeżyć estetycznych i mistycznych. Twórcy pokazywali też bliski związek człowieka z przyrodą i jej rytmem.

Przykłady w utworach:
- Kazimierz Przerwa-Tetmajer Melodia mgieł nocnych
- Jan Kasprowicz Krzak dzikiej róży w Ciemnych Smreczynach
- Stanisław Reymont Chłopi

#### Miasto
Egzystencja naznaczona w nim jest biedą, cierpieniem i marazmem - konsekwencjami rozwoju cywilizacji (antyurbanizm). Miasto to siedlisko cła, rozpusty i bezprawia. Zostało skontrastowane z sielskością wsi. Obiektem krytyki stali się też mieszkańcy metropolii, mieszczan ukazywano zwykle jako zacofanych hipokrytów, ośmieszano i atakowano ich mentalność oraz moralność.

Przykłady w utworach:
- Stefan Żeromski Ludzie bezdomni
- Gabriela Zapolska Moralność pani Dulskiej