![[wolność wiodąca lud na barykady - obraz.png]]

*Wolność wiodąca lud na barykady* to obraz francuskiego malarza Eugene’a Delacroix. Obraz został namalowany farbami olejnymi na płótnie o wymiarach 260 × 325 cm. Dzieło powstało jesienią 1830 r. Praca artysty ma upamiętniać rewolucję lipcową wymierzoną przeciwko Karolowi X we Francji.

Na obrazie wolność została uosobiona kobieta trzymająca w jednej ręce flagę Francji, a w drugiej muszkiet wyposażony w bagnet. Na głowie kobieta ma czapkę frygijską, którą noszono podczas rewolucji francuskiej w 1789 roku.  Już w starożytności to nakrycie głowy kojarzono z niepodległością i autonomią. To właśnie frygijkę dostawał niewolnik w chwili wyzwolenia.  Kobieta jest uosobieniem Marianny, czyli nieoficjalnego symbolu narodowego Republiki Francuskiej. Znajduje się m.in. w salach sądowych i merostwach.

Obok Marianny umieszczono rewolucjonistów z różnych klas społecznych. Między nimi jest obecny przedstawiciel klasy średniej w cylindrze. Całkiem możliwe, że jest to uosobienie samego malarza. Po prawej stronie Marianny jest młody chłopak, który trzyma w rękach pistolety. Jest przedstawicielem klasy robotniczej. U dołu obrazu widać poległych w bitwie żołnierzy.

Obraz przedstawia scenę dziejącą się w Paryżu, ponieważ w tle widać katedrę Notre-Dame. Postacie znajdują się nad lewym brzegiem Sekwany.