Dom jest symbolem bezpieczeństwa, schronienia i miłości. Jest to  
miejsce schronienia przed złem. Motyw domu przeklętego odwraca wszystko co wiemy o domu jako przyjaznym, intymnym miejscu. Dom przeklęty jest miejscem smutku i cierpienia, dzieją się w nim rzeczy które zaprzeczają  
wcześniejszej definicji domu jako schronienia.  

**”Nie-Boska komedia” Zygmunta Krasińskiego** - jest to dramat  
opowiadający o hrabim Henryku, który nie jest w stanie stworzyć  
szczęśliwego domu. Nie umie kochać ”dobrej i skromnej” żony,  
marzącej o rodzinnym szczęściu, zamiast tego podąża za dziewicą  
którą ujrzał we śnie. Henryk uważa, że małżeństwo jest związkiem  
nieludzkim, narzuconym przez boga, dlatego przeklina je. W wyniku  
jego poetyckich miraży jego żona popada ona w obłęd i umiera.  

**“Skąpiec” Moliera** - przedstawia obraz domu w którym  
najważniejsze i centralne miejsce zajmuje szkatułka z pieniędzmi.  
Jest to dom w którym domowników nie łączą żadne więzi  
uczuciowe. Harpagon Narzucił wszystkim więcej niż oszczędny  
sposób życia: służbę podejrzewa, że go okrada, dzieci chce się jak  
najszybciej pozbyć z domu, by ich nie karmić i nie ubierać. Dom jest  
prowadzony tak, aby wydawać jak najmniej pieniędzy oraz jak  
najwięcej ich zarobić. Harpagon chce zmusić swoje dzieci do  
poślubienia najzamożniejszych osobistości które wniosą do ich  
domu najwięcej bogactwa.  

**“Moralność pani Dulskiej” Gabrieli Zapolskiej** - jest to historia  
rodziny Dulskich gdzie ‘moralności’ strzeże tytułowa Pani Dulska. W  
jej poczuciu, moralność polega na stwarzaniu pozorów dobrego  
domu z zewnątrz i “zamiatanie brudów pod dywan”. Tak więc  
krytykuje ona lokatorkę oraz wyrzuca ją z domu za to że przyniosła
jej wstyd próbując popełnić samobójstwo, a z drugiej strony  
pozwala mieszkać w kamienicy konkubinie. Przyzwala na romans  
swojego syna z służącą, w nadziei iż zatrzyma go to w domu  
(nocami chodził on do ‘kawiarni’).  

**“Żona modna” Ignacego Krasickiego** - opowiada o gospodarzu  
Piotrze który ożenił się dla posagu. Małżeństwo to sprowadza na  
gospodarstwo głównego bohatera wiele nieszczęść, żona zasypuje  
go zachciankami i życzeniami które dla świętego spokoju spełnia.  
W dzień przyjęcia pokaz fajerwerków który zażyczyła sobie żona  
podpala stodołę, którą Piotr musi własnoręcznie ugasić. Po tym  
incydencie staje się tematem żartów wśród gości.  

**“Breaking bad” - Vince Gilligan**
W 5 sezonie breaking bad dom rodziny White’ów jest rozbity, dzieci  
Waltera muszą przebywać na żądanie Skyler u szwagra Hanka i  
jego żony Marie. Tymczasem między małżeństwem White dochodzi  
do codziennych kłótni na temat ich nielegalnych działań związanych  
z przemysłem narkotykowym. Skyler nie chce dopuścić Waltera do  
ich dzieci jako iż jest on przestępcą który nie daje jej innego wyboru  
niż pomagać mu w przestępstwach. Musi ona okłamywać własne  
dzieci jak i swoją siostrę aby prawda nie wyszła na jaw. Kulminacją  
jest próba samobójcza Skyler która nie mogąc wytrzymać ciągłego  
napięcia próbuje utopić się w basenie na oczach wszystkich.  
Inną sprawą jest samo zachowanie Waltera White’a który tłumaczy  
wszystkie swoje zbrodnie mówiąc iż robi to dla swojej rodziny.  
Początkowo jest to wytwarzanie metaamfetaminy, lecz z czasem  
rodzina jest dla niego wymówką przy morderstwie. Z czasem
uświadamia on sobie że rodzina jest tylko przykrywką dla jego  
skrytych uczuć, tak naprawde życie na krawędzi sprawiało mu  
przyjemność i oderwanie od nużącego bytu nauczyciela chemii.