Exegi monumentum to motyw literacki zaczerpnięty z jednej z pieśni rzymskiego poety Horacego (Oda XXX z Księgi III).

Utwór rozpoczyna się słowami: "Exegi monumentum aere perennius" (Wybudowałem pomnik trwalszy niż ze spiżu), ma charakter autobiograficzny. Poeta podejmuje w nim problem wiecznej trwałości poezji i symbolicznej nieśmiertelności jej twórcy. 

W pieśni "Exegi monumentum" wyraża przekonanie, że choć umrze jako człowiek, to dzięki swej twórczości (nazywanej pomnikiem trwalszym niż materialne monumenty) będzie żył wiecznie w pamięci potomnych.
