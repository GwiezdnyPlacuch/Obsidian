Miłość romantyczna- rodzaj miłości, będący mieszaniną pożądania emocjonalnego i seksualnego, w przeciwieństwie do miłości platonicznej. Podstawową zasadą romantyzmu było uważanie za wartość samo doświadczenie miłości, niezależnie czy powoduje ono szczęście, czy smutek. Często jest pokazywana jako nieszczęśliwa, nieodwzajemniona miłość.

##### Johann Wolfgang von Goethego- Cierpienia Młodego  
**Wertera Miłość Wertera do Lotty:**
Werter poznaje Lottę, często się z nią widuje i rozmawia. Swój wolny czas spędza na szkicowaniu krajobrazu i rozmyślaniu o dziewczynie. Uważa, że jest to osoba, która jako jedyna go rozumie. Czuje się przy niej szczęśliwy. Nie zwraca uwagi, że Lotta ma narzeczonego. Kiedy Albert powraca Werter postanawia wyjechać. Wszystkie jego myśli krążą wokół ukochanej. Nie potrafi nawiązać kontaktu z nowo poznanymi ludźmi, nie interesuje go, żadna inna kobietą. Z listu dowiaduje się o ślubie Lotty i Alberta. Wraca do miasteczka. Odwiedza dziewczynę, jednak wszystko się zmieniło. Lotta mieszka w domu męża, a na wyznanie Wertera, sugerujące jego uczucia do niej, nie reaguje. Werter jest coraz bardziej nieszczęśliwy. Nie widzi sensu, aby żyć nadal i postanawia popełnić samobójstwo.

##### Bolesław Prus- Lalka  
**Miłość Stanisława Wokulskiego do Izabeli Łęckiej:**
Wokulski był w Łęckiej szaleńczo zakochany, dla niej podporządkował swoje życie i plany. Izabela nie doceniała miłości Wokulskiego, traktowała go z niechęcią. Marzyli jej się mężczyźni z pochodzeniem arystokratycznym. Wokulski idealizuje Łęcką, zastanawia się jak może jej zaimponować. Miłość do Izabeli doprowadza Wokulskiego do załamania psychicznego i próby samobójczej. Jest to kolejny przykład nieszczęśliwej, nieodwzajemnionej miłości.

##### Adam Mickiewicz - Pan Tadeusz  
**Miłość Jacka Soplicy i Ewy Horeszkówny:** 
Byli w sobie zakochani, jednak ze względu na różnice majątkowe, nie mogli być razem. Ewa została wydana za bogatszego kandydata na męża. Jacek Soplica, pojął za żonę, kobietę, której nigdy nie kochał. Całe życie zależało mu tylko na Ewie. Horeszkówna była dla niego tak ważna, że w momencie, kiedy dowiedział się o planach małżeńskich Stolnika Horeszki dla swojej córki, przysiągł mu zemstę. W ataku nienawiści, przy nadarzającej się okazji, strzela do niego i zabija go.

##### William Szekspir - Romeo i Julia  
**Miłość Romeo i Julii:**  
Jest to historia niespełnionej miłości dwojga młodych ludzi. Miłość kochanków nie ma szans na szczęśliwe zakończenie, ponieważ już na wstępie okazuje się, że Romeo i Julia pochodzą z dwóch pokłóconych ze sobą rodzin. Zakochani umierają śmiercią samobójczą w wyniku nieporozumienia, gdy Romeo sądzi, że Julia już nie żyje, nie wiedząc, że tylko śpi.

##### Dzieje Tristana i Izoldy  
**Miłość Tristana i Izoldy:**  
Uczucie wywołane przez magiczny eliksir, który został wypity przez pomyłkę. Izolda i Tristan kochają się, a jednocześnie bardzo cierpią - nie mogą być razem, bo Izolda miała zostać żoną króla- Marka. Po śmierci kochanków z grobu Tristana wyrasta krzak głogu i łączy go z grobem Izoldy. To symbol wiecznej, prawdziwej i niezniszczalnej miłości.