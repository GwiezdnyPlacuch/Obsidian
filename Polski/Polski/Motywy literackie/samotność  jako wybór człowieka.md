Motyw samotności jest często poruszany przez pisarzy. Samotność jest często przedstawiana jako coś co powoduje przygnębienie, zagubienie, smutek ale może też symbolizować wolność czy niezależność. Zdarza się, że osoby wybierają samotność z własnej woli. Postać rezygnuje z miłości, przyjaźni i innych relacji międzyludzkich, wybierając samotność. Często celem takiego odgradzania się jest jakiś cel związany z religią czy ojczyzną, czego nie raz konsekwencją jest wybór śmierci.

##### Legenda o świętym Aleksym
Aleksy to członek rodziny książęcej. W dzień swojego ślubu postanawia porzucić
wszystko co ma - żonę, rodzinę, bogactwa oraz wygodne życie. Cały swój majątek rozdaje ubogimi i wybiera życie jako samotny żebrak. Swoją decyzję podjął w oparciu o silną wiarę w Boga oraz chęć całkowitego oddanie się ku niemu. Żył z tego co dali mu ludzie, ufał Bogu i wierzył, że dzięki tym działaniom zbliży się do niego. Wybrał życie w samotności i cierpieniu jako najlepszy wybór w drodze do nieba. Po śmierci został wynagrodzony, jego dusza poszła prosto do nieba.

##### Konrad Wallenrod
Wątek samotności można spotkać w utworze Adama Mickiewicza pt. “Konrad
Wallenrod”. Główny bohater to syn litewskiego wojska, który w dzieciństwie został porwany przez Krzyżaków. Został przez nich wychowany i dorastał wśród nich. Konrad tęsknił za krajem co spowodowało, że wrócił do swojej ojczyzny. W swoim kraju znalazł swoją ukochaną, nie cieszył się jednak zbyt długo. Krzyżacy coraz bardziej zagrażali Litwie, co spowodowało, że Konrad wyjeżdża na samotną misję w celu ratowania ojczyzny. Przedostaje się do zakonu i wyniszcza go do środka, przez prowadzenie Zakonu do wielu klęsk. Popełnia samobójstwo po tym jak wyszły na jaw jego działania.

##### Makbet
Bohatera, który wybrał samotność, można również znaleźć w “Makbecie” Williama
Szekspira. Główna postać Makbet jest rycerzem władcy w Szkocji. W momencie spotkania z czarownicami całkowicie zmienia się jego życie. Uświadamia on sobie, że od zawsze chciał być władcą, a dzięki przepowiedni zaczął coraz bardziej myśleć o objęciu tronu. Początkowo boi się popełnienia zbrodni, ale za namową żony morduje obecnego władcę. Popełniając ten czyn wybiera drogę, która stopniowo prowadzi go do całkowitej samotności. W celu ukrycia morderstw zabija coraz więcej osób. Z oddanego rycerza staje się nieczułym tyranem. Nikomu nie może powiedzieć prawdy, a po śmierci Lady Makbet zostaje sam. Umiera w samotności opuszczony przez każdego.

##### Ludzie bezdomni
Doktor Tomasz Judym to główny bohater powieści “Ludzie bezdomni” Stefana
Żeromskiego. Judym jest kolejnym przykładem osoby, która wybiera samotność. Życie w rodzinie uważa za początek drogi w stronę konformizmu, którego chce uniknąć. Jako doktor chce bezinteresownie pomagać społeczeństwu, realizując tym swoje ideały. Jest to droga, która powoduje coraz mocniejsze oderwanie od innych. Judymowi to nie przeszkadza, a nawet dostrzega, że samotność pozwala mu realizować własne ideały.

##### Latarnik
Głównym bohaterem utworu “Latarnik” Henryka Sienkiewicza jest Skawiński, starszy
człowiek, który zostaje tytułowym latarnikiem. Mężczyzna jest przykładem bohatera, który wybrał samotność w swoim życiu. Było to związane z zawodem, który chciał wykonywać, chciał być latarnikiem, a także chciał żyć swoje późne lata w ciszy i spokoju. Skawiński był samotnym stróżem morza, który czuwał nad bezpieczeństwem statków, które wypływały na morze. Przez cały czas swojej służby miał on za zadanie zapalać i gasić latarnię, aby wskazywała statkom drogę. Latarnik udowodnił, że żyjąc samotnie w ciszy można być szczęśliwym.