## Definicja   
Scjentyzm to nurt filozoficzny, który, chociaż narodził się już w oświeceniu największe znaczenie zyskał w czasach pozytywizmu. Jego istotą było **przekonanie, iż tylko nauki przyrodnicze** (oparte na odpowiednich metodach) **są w stanie dać należytą wiedzę o otaczającym człowieka świecie. Pogląd ten ściśle łączył się z odrzuceniem jakiejkolwiek metafizyki**, której w żaden sposób nie dało się potwierdzić naukowymi metodami.  

## Opis 
Scjentyzm to pogląd, który zupełnie zrewolucjonizował dotychczasowy światopogląd. Przede wszystkim **znacznie osłabił znaczenie religii, teologii i mistyki. Przyczynił się także do zmian w hierarchii moralnej.** Na jego kanwie wyrosło **pojęcie [[Utylitaryzm|utylitaryzmu]]**. Zaczęto uważać, iż **społeczeństwa nie istnieją przypadkowo, lecz podlegają stałemu działaniu postępu, przechodząc od faz niższych do faz wyższych, co stanowi etap dążenia do doskonałości**.  
      
Zwolennicy scjentyzmu postawili **naukę na pierwszym miejscu** wśród wartości respektowanych przez ludzkość. Zgodnie z ich poglądami **cała wiedza musiała dać się potwierdzić przez eksperyment lub obserwację, w przeciwnym wypadku była mało wartościowa lub zupełnie pozbawiona sensu**.  
    
## Przedstawiciele   
Za najważniejszych **przedstawicieli scjentyzmu** uznaje się dzisiaj niemal wszystkich wielkich myślicieli pozytywizmu. Największy wpływ na rozwój tego poglądu mieli: wspomniany wcześniej **David Hume** oraz **August Comte**. Kolejnymi jego zwolennikami byli m. in. **Hipolit Taine**, **John Stuart Mill** (gorący orędownik utylitaryzmu), **Herbert Spencer** (twórca koncepcji organicyzmu, gorący zwolennik ewolucjonizmu).