Józef K. to postać naszkicowana schematycznie, anonimowa, urzędnik żyjący w anonimowym mieście w nieznanym czasie. Nagle pewnego dnia zostaje aresztowany. Józef K. poszukuje pomocy wśród kobiet, zatrudnia adwokata, walczy z sądem, ale jego działania są bezcelowe. Jest bezsilny wobec biurokratycznej maszyny, jest tylko oskarżonym, nie jest człowiekiem. Losy głównego bohatera ukazane są jako poszukiwanie prawdy i wartości. Jako everyman próbuje odnaleźć sens życia. Wędrówka kończy się jednak klęską i śmiercią. Anonimowość i przeciętność głównego bohatera pozwala czytelnikowi utożsamiać się z nim i jego problemami. Jedyną winą Józefa jest bowiem jego życie.