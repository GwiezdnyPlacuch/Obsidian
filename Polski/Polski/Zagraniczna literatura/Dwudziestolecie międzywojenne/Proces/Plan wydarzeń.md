1. Rozdział I
   Józef K., prokurent banku, zostaje pewnego dnia zatrzymany i poinformowany o wszczęciu przeciw niemu procesu. Józef K. rozmawia ze swoją gospodynią - panią Grubach, i spotyka się z jedną z lokatorek pensjonatu, panną Bürstner, którą prosi o pomoc.
2. Rozdział II
   Bohater zostaje po raz pierwszy przesłuchany przez sędziego śledczego. Wygłasza mowę, w której oskarża sąd o brak kompetencji.
3. Rozdział III
   Bohater idzie do sądu. Tam odkrywa zakłamanie sądu, księgi sądowe okazują się pornograficznymi powieściami. Józef K. poznaje żonę woźnego sądowego, która musi świadczyć seksualne usługi sędziom i studentowi, a w tym samym dowiaduje się, że wszystko należy do sądu. Student zabiera żonę woźnego, aby przenieść ją do sędziego śledczego. Woźny prowadzi bohatera do kancelarii, gdzie przebywają urzędnicy i inni skazani.
4. Rozdział IV
   Do pokoju panny Bürstner wprowadza się panna Montag. Nowa lokatorka informuje Józefa K., że jej przyjaciółka, panna Bürstner, uznała dalsze rozmowy z nim za niepotrzebne.
5. Rozdział V
   Józef K. jest świadkiem ukarania dwóch strażników - Franciszka i Wilhelma, którzy nadużywali swej władzy przy aresztowaniu bohatera.
6. Rozdział VI
   Józefa K. odwiedza zaniepokojny procesem wuj Karol i prowadzi bohatera do swojego przyjaciela, adwokata Hulda. U adwokata bohater poznaje Leni, która zostaje jego kochanką. Huld decyduje się prowadzić sprawę Józefa K.
7. Rozdział VII
   W ciągu kolejnych rozmów adwokat objaśnia Józefowi K. najważniejsze zagadnienia dotyczące jego procesu. Bohatera odwiedza w banku fabrykant, który daje mu list polecający do Titorellego - malarza sądowego. Józef K. odwiedza malarza i usiłuje uzyskać u niego wsparcie. Titorelli wyjaśnia mu istotę procesów i specyfikę sądu. Zapewnia również bohatera, że skoro jest niewinny, nie ma się czego obawiać.
8. Rozdział VIII
   Józef K. poznaje u Hulda kupca Blocka, którego proces trwa już ponad pięć lat. Block opowiada bohaterowi o swoich zmaganiach z sądem. Józef K. decyduje się odebrać pełnomocnictwa adwokatowi. Przeprowadza z nim decydującą rozmowę i towrzyszy rozmowie Hulda z Blockiem.
9. Rozdział IX
   Józef K. zostaje poproszony przez dyrektora banku o oprowadzenie pewnego Włocha po mieście. Prokurent ma czekać na gościa w katedrze. Włoch jednak nie przychodzi. Bohater rozmawia w katedrze z księdzem na temat swojego procesu. Ksiądz na przykładzie przypowieści usiłuje wyjaśnić Józefowi K. jego sytuację. Bohater nie dostrzega jednak żadnej nauki w opowieści księdza.
10. Rozdział X
    Po Józefa K. przychodzą dwaj mężczyźni, którzy zabierają bohatera z domu, aby dokonać na nim egzekucji. Tuż przed śmiercią bohater zadaje sobie fundamentalne pytania dotyczące własnej egzystencji.
   