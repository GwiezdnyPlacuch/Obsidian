oportunizm - postawa moralna charakteryzująca się rezygnacją ze stałych zasad moralnych lub przekonań dla osiągnięcia doraźnych korzyści, wybieranie zawsze tego, co jest w danej sytuacji korzystne.

Oportunizm w *Dżumie* przejawia się w postaci Cottarda. Jest on postacią zagadkową, popełnił on przestępstwo o którym nie wiele wiadomo. Żył na uboczu, w obawie, że zostanie schwytany przez policję. Dżuma zupełnie zmieniła jego życie. Czas epidemii to nie moment na ściganie przestępców, wszystkie służby są zajęte przeciwdziałaniem rozprzestrzenianiu się choroby. W tym momencie Cottard odżywa, nie musi się już obawiać o swój los. Zaczyna prowadzić bardziej intensywne życie towarzyskie, ma dobry humor, ubiera się elegancko, odwiedza restauracje. Strach, który przeżywał wcześniej sam, strach o własne życie, jest teraz udziałem wszystkich, stał się normą. Dlatego właśnie Cottard jest szczęśliwy. Dostosowywał się on do warunków panujących podczas dżumy - zajął się nielegalną działalnością, co pozwoliło mu na wzbogacenie się. Wykorzystał on okazję, i osiągnął z cierpień ludzi korzyść.