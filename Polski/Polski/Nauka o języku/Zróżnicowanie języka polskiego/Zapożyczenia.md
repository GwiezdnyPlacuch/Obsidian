**Zapożyczenie - element językowy zaczerpnięty z języka obcego, który zadomowił się w mniejszym lub większym stopniu jako element języka rodzimego.**

Zapożyczenia mają swoje źródła w historii Polski, i krajów z którymi sąsiadowała lub prowadziła wojny.

Powody powstawania zapożyczeń:
- między narodami mówiącymi odmiennymi językami dochodzi do kontaktów kulturalnych, gospodarczych lub wojennych
- pojawia się rzecz mająca w danym języku nazwę, a nieposiadająca jej w drugim języku
- wyraz obcy zostaje uznany za bardziej odpowiedni niż rodzimy
- dany język nie posiada dostatecznie rozwiniętych struktur gramatycznych i/lub wyrazowych do wyrażenia skomplikowanych treści
- okresowe mody na język obcy

###### Podział zapożyczeń:
- leksykalne właściwe - przyswajany jest cały wyraz w niemal oryginalnej postaci, bez zmiany znaczenia (np. figura - z łac. *figura*, bandaż - z fr. *bandage*, kompatybilny - z ang. *compatibile* )
- strukturalne - **kalki językowe**, wiernie przetłumaczone wszystkie elementy tworzące strukturę (np. światopogląd - z niem. *Weltanschauung*, od przypadku do przypadku - z niem. *von Fall zu Fall*, wydaje się być 9 a ang. *it seems to be*)
- znaczeniowe - znaczenie obcego słowa zostaje nadane słowu już istniejącego w języku (np. kondycja - mysz - rozumiana jako mysz komputerowa, nie zwierzę)
- leksykalne sztuczne - **hybrydy językowe** utworzone z cząstek należących do różnych języków (np. telewizja - z gr. *tele* + z łac. *visio*, autokar - z gr. *auto* + z ang. *car*)

| Nazwa | Język | Okres | Przykłady |
|---|---|---|---|
| latynizmy | łaciński | XI-XVII w. (przyjęcie chrztu przez Polskę), słownictwo dotyczące religii | *kościół, msza, anioł, diabeł, wigilia, biskup, racja, substancja, akt, ceremonia* |
| germanizmy | niemiecki | XII - XIV w. (i czas zaborów) słownictwo związane z miastem, handlem, rzemiosłem i przemysłem | *burmistrz, handel, rynek, jarmark, cegła, mur, dach, rynsztok, huta, hałda, sztolnia, parowóz* |
| italianizmy | włoski | XVI - XVII w. (rządy królowej Bony), zapożyczenia dotyczące kulinariów, finansów, muzyki i architektury | *kalafior, sałata, pomidor, saldo, konto, bankrut, piano, forte, sonata, opera, pałac, fontanna* |
| galicyzmy | francuski | XVII - XIX w. wyrazy związane z modą, życiem towarzyskimm wojskowością | *bransoleta, falbany, perfumy, bagnet, pistolet, premier* |
| turcyzmy | turecki | XVI - XVII w. (okres wojen polsko-tureckich), zapożyczenia związane z wojskowością i handlem | *karabela, topór, kołczan, atłas, kobierzec, kawa, bakalie, chałwa, arbuz, jogurt, torba, haracz* |
| rusycyzmy | rosyjski | XIX - XX w. (zabory), słownictwo dotyczące różnych dziedzin życia | *czajnik, kibitka, zsyłka, sputnik, hołota, morda, kombajn, ohydny* |
| anglicyzmy | angielski | XIX - XXI w. zapożyczenia związane ze sportem, nauką, techniką, ekonomią, kulturą masową i różnymi dziedzinami życia codziennego | *mecz, trener, futbol, skaner, kompakt, internet, dżinsy, trend, hit, hamburger, toster, laser, gadżet, bikini, doping* |
