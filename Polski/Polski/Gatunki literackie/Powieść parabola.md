Powieść parabola jest to utwór w którym przedstawione postaci i zdarzenia nie są ważne ze względu na ich cechy jednostkowe, lecz ze względu na ich uniwersalność. Parabola wyjaśnia prawidła rządzące ludzkim losem, pokazuje różne postawy wobec życia. Parabola narodziła się jako gatunek narracyjny literatury moralistycznej - przypowieści znane są w religiach bliskiego i dalekiego wschodu. Nowy Testament zawiera liczne przypowieści. Obecnie parabola odnosi się do utworów literackich, przede wszystkim powieści i dramatów w których mniej ważne są jednostkowe losy bohaterów oraz miejsce i czas wydarzeń, a ważniejsze są uniwersalne prawdy. W paraboli mimo rozwiniętej fabuły realia podlegają rygorystycznej selekcji ze względu na nadrzędny sens utworu.