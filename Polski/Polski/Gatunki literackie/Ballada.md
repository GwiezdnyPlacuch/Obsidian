gatunek synkretyczny, łączący w sobie cechy liryki (nastrojowość, emocjonalność), epiki (fabuła, narrator) i dramatu (dialogi), którego tematem są niezwykłe wydarzenia. 

Jej romantyczna forma wyróżnia się śpiewnością wiersza, nastrojowością, tajemniczością niejasno zarysowanych zdarzeń z interwencją złowrogich sił nadzmysłowych. Uwydatnieniu sensacyjności sprzyja konstrukcja narratora – zdziwionego światem, który przedstawia.

Cechy:
- różnorodność stylistyczna - zestawienie elementów humorystycznych i pełnych grozy;
- synkretyzm rodzajowy i gatunkowy - łączenie cech trzech rodzajów literackich: epiki, liryki i dramatu;
- ludowość - wykorzystywanie motywów fabularnych i postaci z legend, podań, wierzeń ludowych i przyjęcie postawy światopoglądowej prostego ludu - jego moralności, wiary w cuda (odrzucenie klasycystycznego racjonalizmu człowieka wykształconego);
- fantastyka - traktowanie zjawisk nadprzyrodzonych (zjaw, duchów, rusałek) jako oczywistych i naturalnych, współistnienie świata realnego (ballady są silnie osadzone w realiach lokalnych) i nadprzyrodzonego, który ingeruje w życie ludzi.
- nastrój tajemniczości i grozy - oparcie fabuły utworu na dramatycznych wydarzeniach. takich jak zbrodnia, zdrada, zemsta;
- pejzaż romantyczny - ukazywanie wydarzeń na tle budzącej niepokój przyrody, potężnej i nieprzeniknionej; typowe dla krajobrazu romantycznego obrazy: wzburzona woda, ciemny las, tajemnicza mogiła, światło księżyca;
- melodyjność - regularność wersyfikacyjna, liczne powtórzenia, występowanie refrenu;
- historyzm - nawiązania do przeszłości, zwłaszcza do średniowiecza

Przykłady w utworach:
- [[Adam Mickiewicz 'Romantyczność']]