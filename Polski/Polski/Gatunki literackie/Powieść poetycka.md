gatunek literacki powstały w romantyzmie, należący do gatunków synkretycznych, łączący w sobie elementy dramatu, epiki i liryki. Powstanie powieści poetyckiej wiąże się z popularną w romantyzmie opozycją do poetyki klasycystycznej – młodzi twórcy chętnie naruszali jej surowe reguły. Powieść poetycka narodziła się w Anglii i dość szybko stała się popularna w całej Europie. Za jej twórców należy uznać Waltera Scotta (The Lord of the Isles) i George’a Byrona (Lara, Narzeczona z Abydos, [[Giaur]]). 

Cechy:
- Napisana wierszem, językiem poetyckim opisuje stosunkowo rozbudowaną fabułę. 
- Dominuje tutaj opis i opowiadanie, charakterystyczne dla epiki. 
- Uwagę zwraca liryczna subiektywizacja narracji, która przypomina typowe ja liryczne. Narrator opowieści, niczym podmiot liryczny w wierszu, wypowiada swoje sądy i dzieli się emocjami.
- Dla romantycznej powieści poetyckiej charakterystyczne jest zaburzenie porządku przyczynowo skutkowego, niejasności w przebiegu fabuły, fragmentaryczność. W Giaurze historię bohaterów można zrekonstruować właściwie dopiero na końcu powieści, wcześniej jest to niemożliwe, ze względu na szereg inwersji czasowych i niedomówień. 
- Charakterystyczny jest także sam bohater romantycznej powieści poetyckiej – samotny buntownik, zmuszony do dokonywania dramatycznych wyborów. 
- Często sceneria powieści poetyckiej była egzotyczna, co wynikało z fascynacji Orientem w tamtym okresie. 

Przykłady:
- [[Giaur|George Byron 'Giaur']]
- [[Konrad Wallenrod|Adam Mickiewicz 'Konrad Wallenrod']]